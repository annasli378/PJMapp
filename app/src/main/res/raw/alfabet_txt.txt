Alfabet palcowy w języku migowym składa się z 36 znaków odpowiadającym literom i głoskom używanym w języku polskim. Znajomość tych znaków jest niezbędna do nauki trudniejszych słów, literowania nazw własnych, imion i nazwisk.
Znaki w alfabecie palcowym:

A - prawa dłoń uniesiona na wysokości klatki piersiowej, wszystkie palce zgięte, 
Ą - prawa dłoń w pozycji A, wykonuje w powietrzu kółko
B - prawa dłoń uniesiona na wysokości klatki piersiowej, wszystkie palce wyprostowane, kciuk przywiedziony
C - prawa dłoń na wysokości klatki piersiowej, palce wskazujący i kciuk częściowo zgięte nie dotykają się, pozostałe palce zgięte
Ć - prawa dłoń w pozycji C, wykonuje krótki ruch w dół
CH - prawa doń w pozycji C, dodatkowo częściowo zgięty palec środkowy, dłoń wykonuje krótki ruch w dół
CZ - prawa doń w pozycji C, dodatkowo częściowo zgięty palec środkowy, dłoń wykonuje krótki ruch w przód
D - prawa dłoń uniesiona na wysokości klatki piersiowej, palec wskazujący wyprostowany zakreśla w powietrzu kółko, pozostałe palce zgięte
E - prawa dłoń uniesiona na wysokości klatki piersiowej, palce wyprostowane dotykają kciuka
Ę - prawa dłoń w pozycji E, wykonuje w powietrzu kółko
F - prawa dłoń uniesiona na wysokości klatki piersiowej, zgięty palec wskazujący zakrywa kciuk, pozostałe palce wyprostowane, dłoń wykonuje krótki ruch nadgarstkiem w dół
G - prawa dłoń uniesiona na wysokości klatki piersiowej, palce wyprostowane, palec wskazujący pstryka o kciuk
H - prawa dłoń uniesiona na wysokości klatki piersiowej, palce wskazujący i środkowy częściowo zgięte, dłoń wykonuje krótki ruch w dół
I - prawa dłoń uniesiona na wysokości klatki piersiowej, skierowana wnętrzem do przodu, mały palec uniesiony pozostałe zgięte
J - prawa dłoń w pozycji I, zakreśla w powietrzu literę J
K - prawa dłoń uniesiona na wysokości klatki piersiowej, palce pokazują liczbę 3, dłoń wykonuje krótki ruch nadgarstkiem do przodu
L - prawa dłoń uniesiona na wysokości klatki piersiowej, palec wskazujący wyprostowany, kciuk skierowany w bok, pozostałe palce zgięte
Ł - prawa dłoń w pozycji L, wykonuje ruch w prawo
M - prawa dłoń uniesiona na wysokości klatki piersiowej ułożona poziomo zewnętrzną częścią do przodu, palce wyprostowane, skierowane w lewo, kciuk skierowany w górę
N - prawa dłoń jak w pozycji M, palec serdeczny i mały zgięte
Ń - prawa dłoń jak w pozycji N, wykonuje krótki ruch w dół
O - prawa dłoń uniesiona na wysokości klatki piersiowej, palce wyprostowane, kciuk i palec wskazujący stykają się
Ó - prawa dłoń w pozycji O, wykonuje krótki ruch w dół
P - prawa dłoń uniesiona na wysokości klatki piersiowej, palec wskazujący i kciuk stykają się, pozostałe zgięte
R - prawa dłoń uniesiona na wysokości klatki piersiowej, palce wskazujący i środkowy skrzyżowane i skierowane w górę, pozostałe zgięte
RZ - prawa ręka w pozycji R, wykonuje ruch w kształcie litery Z
S - prawa ręka w pozycji O, palec wskazujący dotyka kciuka w połowie jego długości
Ś - prawa ręka w pozycji S, wykonuje krótki ruch w dół
SZ - prawa ręka w pozycji B, skierowana kantem do przodu, wykonuje ruch w lewo
T - prawa dłoń uniesiona na wysokości klatki piersiowej, palce wyprostowane, palec wskazujący przychodzi zgięty za kciuk
U - prawa dłoń uniesiona na wysokości klatki piersiowej, palce wskazujący i środkowy wyprostowane i skierowane do przodu i w dół, pozostałe zgięte
W - prawa dłoń uniesiona na wysokości klatki piersiowej, palce wskazujący, środkowy i serdeczny wyprostowane, pozostałe zgięte
Y - prawa dłoń uniesiona na wysokości klatki piersiowej, palce wskazujący i mały wyprostowane, pozostałe zgięte
Z - prawa dłoń uniesiona na wysokości klatki piersiowej, palec wskazujący wyprostowany, zakreśla literę Z w powietrzu
Ź - prawa ręka wykonuje znak Z, na koniec wykonuje krótki ruch w dół
Ż - prawa ręka wykonuje znak Z, na koniec wykonuje okrężny ruch w górę

Ćwiczenia: 
Przeliteruj swoje imię i nazwisko. Przeliteruj nazwy 5 przedmiotów, które znajdują się obok Ciebie.